[{
    "title": "مرگ خاطره",
    "date": "",
    "description": "",
    "body": "وای به حال مرگی که باید آن را زندگی کرد. من بارها مرده ام و به مردن عادت کرده ام.\nمرگی که از آن سخن میگویم قامتی متفاوت داشته است، از آن رو که مرگ جسم نبوده است، بلکه مرگ من در ذهن دلدارم رقم خورده است. این شکل از مرگ، که آن را مرگ خاطره میخوانم، دردناک تر از مرگ جسم است چرا که در مرگ خاطره، شخص میرنده تماشا کننده ی مرگ خویشتن است اما در مرگ جسم، شخص در یک لحظه میمرد و دیگر وجود ندارد که چیزی را احساس کند. تمام! همه چیز در لحظه ی مرگ جسم تمام میشود، همانند نقطه ی ته خط آخرین صفحه ی کتاب که بعد از آن هیچ کلمه ای وجود ندارد.\nمن به چشم خویشتن دیده ام که دختری که روزگاری مرا عشق خود مینامید، اکنون مرا در ذهن و زندگی خود کشته است. هرگز منظورم نکوهش آن زیباروی زیبا ذات نیست. برعکس، تمام حق را به او و همانند اوهایی میدهم که این کار را کرده اند. برای ادامه ی زندگی عادی بدون آدمی که عاشقش هستی باید خود را قانع کنی که معشوقت وجود ندارد، یا حتی هرگز وجود نداشته است.\nمرگ خاطره سخت است، چون مرگ خود را میبینی. آدمیزاد به خودی خود دچار دردها و ترس های وجودی و اگزیستنسیال هست و باید با دانش خود به اینکه یک روز میمیرد دست و پنجه نرم کند، تازه این مرگی است که آن را حس نمیکند. وای به حال مرگی که باید آن را زندگی کند.\nمن اما. من اما هرگز کسی را نخواهم کشت. حداقل کسی را به مرگ خاطره نخواهم کشت. دلم میخواهد همیشه تکه ای از خاطره های عاشقانه مان در گوشه کنار ذهنم و اتاقم خانه کند. اشتباه برداشت نکنید، رابطه ای که تمام شده است به دلیلی تمام شده است، و به این واقفم که برگشت به رابطه ای که هر دو شخص یک بار خود را کوبیده اند و از نو ساخته اند تا غم آن را تحمل کنند کار درستی نیست. دلیل من خاطره بازی با گذشته نیست که آن را خیانتی به زمان حال میدانم. دلیلم چیز دیگری است. دلیل من این نیست که خودم را سرزنش کنم که آیا تصمیم درستی گرفتیم یا نه. دلیل من این است که آن شخص که روزگاری عشق من بوده است، در شکل دادن به منِ الان نقش بزرگی داشته است، آدمی که الان هستم برآیندی از همه ی احساس ها و تجربه های گذشته ی من است. و آن زیبا روی زیبا صفتی که شریک بخش کوتاهی از عمر من بود، گلچین روزگار بود و او را با دقت تمام انتخاب کرده بودم. مرا درک میکرد و درکش میکردم و دنیامان نزدیک بود به هم که توانستیم با هم باشیم. ارزشمند بود. در نتیجه تا ابد قدر دان تمام لحظه هایی که با من به اشتراک گذاشت هستم. نگه داشتن یادش در ذهنم از دو دیدگاه واجب است.\nدیدگاه اول آن است که بدانم از کجا آمده ام و در ادامه ی مسیر هرگز تن به هر ناتنی ندهم و ارزش خود را بدانم. یادش همانند یک چراغ راه باعث میشود که آدم های اشتباه را انتخاب نکنم. دیدگاه دوم که شاید مهم تر باشد برای آن است که بداند احترامش را تا همیشه نگه خواهم داشت، برای آن است که در تنها ترین لحظه های زندگی اش که با ترس های وجودی دست و پنجه نرم میکند، بداند که حتی اگر جسمش از بین برود، یادش همیشه در ذهن من هست و حتی بعد از مرگ جسم من، نام و یادش در نوشته هایم تا ابد خواهد بود.\nبعد از اتمام رابطه برای اینکه خاطرش آزرده نشود دیگر پیامی ندادم و شاید از نگاهش، من آدمی سرد و بی احساس جلوه کنم که حتی ککم هم نگزید. اشکالی ندارد. من درد مرگ خاطره ی خود را بی هیچ منتی به جان خریدم و میخرم که او آزرده خاطر نباشد، چرا که وقتی به کسی میگویم دوستت دارم، تا همیشه نسبت به او احساس مسئولیت دارم. بعد از تمام شدن رابطه، احساس مسئولیت شکل دیگری به خود میگیرد بدان سان که احساس ها و هیجان های خود برای جویا شدن حالش را باید سرکوب کرد تا او آرام آرام و یا شاید تند تند بهبود پیدا کند.\nحس عجیبی داشتم وقتی که داشتم اینو مینوشتم. انگار دارم از ارتفاعی بالاتر از صندلی به صفحه کامپیوتر نگاه میکنم. انگار دارم کلمه های یک کتاب آسمانی را نازل میکنم، منی که فقط به کتاب های زمینی اعتقاد دارم.\n",
    "ref": "/blog/fa/blogposts/death-of-memory/"
  },{
    "title": "کمتر میخوابم که بیشتر زندگی کنم",
    "date": "",
    "description": "",
    "body": "این شب ها کمتر میخوابم که بیشتر بیدار باشم و زندگی کنم. اگر جسم ما محدود نبود و نیاز به خواب نداشت شاید اصلا نمیخوابیدم. دکتر زوس یک جمله داره که میگه تو زمانی میفهمی عاشق شدی که دیگه نمیتونی بخوابی چون حقیقت بالاخره بهتر از رویاهات شده.\nبرای من عشق یک فرم از زیبایی هستش ولی تنها منبع زیبایی نیست و ما میتونیم از کوچک ترین زیبایی ها لذت ببریم. زیبایی تماشای باران کنار پنجره، زیبایی دراز کشیدن زیر آفتاب، زیبایی راهی جاده شدن و بلند آهنگ خوندن، زیبایی رقصیدن، زیبایی ورزش کردن و دویدن و به چالش کشیدن جسم محدودمون و حس خوب غلبه کردن به سختی که بعدش به آدم دست میده، زیبایی رها بودن و آزاد بودن، زیبایی لبخند زدن به یک غریبه در پیاده رو، زیبایی دیدن یک دوست و تقسیم کردن غذامون با هم، زیبایی بازی کردن، زیبایی خلق کردن و ساختن، زیبایی تلاش برای حل یک مسئله هرچند ساده هرچقدر کوچک، زیبایی تلاش برای بهتر کردن محیط دور و برمون حتی اگه این محیط محدود بشه به یک آدم و یک وجب جا، زیبایی اینکه هر شرایطی رو بهتر از چیزی که تحویل گرفتیم تحویل بدیم به بعدی ها، زیبایی بودن و خوب بودن.\nولی همه ی این ها بدون وجود داشتن آدم هایی که بتونیم باهاشون زیبایی و شادی رو به اشتراک بذاریم معنای خودشون رو از دست میدن. معنای زندگی هر کدوم از ما گره خورده به همه ی آدم ها و موجودهای دیگه، حتی اون هایی که دیگه زنده نیستن. معنای زندگی ما به تنهایی و فقط در خودمون تعریف نمیشه. معنای زندگی ما بزرگتر از فردیت خودمون هستش.\nزندگی یعنی وجود داشتن و تلاش برای خلق کردن زیبایی ها همزمان با لذت بردن از زیبایی های موجود. زنده ایم برای زیبایی. بعد از مرگ نه فرصت لذت بردن از زیبایی ها رو داریم و نه توانایی خلق کردنشون رو، درست شبیه به خوابیدن. اینطور شد که من کمتر میخوابم که بیشتر زنده باشم.\n",
    "ref": "/blog/fa/blogposts/sleeping-less-living-more/"
  },{
    "title": "مرگ و زندگی",
    "date": "",
    "description": "",
    "body": "مرگ پایان است. بعد از مرگ به قول خیام کوزه میشیم. اینجا این سوال پیش میاد که اگر مرگ پایان است پس به چه هدفی زندگی کنیم؟ این سوال میتونه در شکل های مختلف مطرح بشه که شاید معروف ترینش معنی زندگی باشه.\nما اینجا در یک چهار راه قرار میگیریم که چهار پاسخ برای این پرسش هستند.\nراه یکم راه یکم این هست که بگیم اگر پایان مرگ هست، هرگونه تلاشی در زندگی بیهوده است و هیچ کاری ارزشمند نیست و ما میمونیم و خودکشی. این شعر خیام خالی از لطف نیست:\nیک قطرهٔ آب بود و با دریا شد، یک ذرّهٔ خاک و با زمین یکتا شد،\nآمد شدن تو اندرین عالم چیست؟ آمد مگسی پدید و ناپیدا شد.\nراه دوم راه دوم همان مسیر فکری راه یکم را دنبال میکند ولی به جای خودکشی، زندگی را به غر زدن و شکایت میگذراند ولی اندک امیدی هست که شاید زمانی در آینده بتوانم مفهومی به زندگی خود ببخشم که باعث شود زنده بودن آسان تر و بلکه شاید دلپذیر شود.\nراه سوم راه سوم میگه که بعد از مرگ،‌ وقت برای مرده بودن زیاد هست. مرده بودن بی نهایت است، زنده بودن اما محدود و کوتاه،‌ پس تا هستم از بودنم لذت ببرم. لذت بردن از زیبایی ها.\nتعریف زیبایی برای هر شخصی فرق داره. این در واقع همان فلسفه ی اگزیستانسیالیسم هستش که در آن تمرکز روی وجود آدمی است. اینجا این شعر خیام (که البته در کتاب ترانه های خیام از صادق هدایت نیومده این شعر و شک هست که از خیام باشه) به ذهنم میاد که میگه:\nای دوست بیا تا غمِ فردا نخوریم وین یک دمِ عمر را غنیمت شمریم\nفردا که ازین دیرِ فنا درگذریم با هفت‌هزارسالگان سربه‌سریم\nیک اصلی که اینجا باید رعایت بشه اینه که لذت بردن ما نباید باعث اذیت شدن دیگران بشه.\nراه چهارم میرسیم به راه چهارم که بر مبنای راه سوم هست یعنی لذت بردن ولی یک گام فراتر. در این راه لذت بردن از خلق کردن زیبایی به دست میاد و ما زمان اندکی که داریم در این دنیا رو در راه خلق زیبایی سپری میکنیم.\nویل دورانت توی کتاب معنای زندگی میگه که طبیعت برای همه ی ما یک راه پیش فرض برای خلق کردن زیبایی طعبیه کرده و اون هم تشکیل خانواده و بچه دار شدن هستش. ولی خلق زیبایی فقط در بچه دار شدن خلاصه نمیشه. خلق کردن محدود نیست. برای یکی خلق کردن در کشیدن نقاشی است،‌ برای دیگری مثل موتزارت ساختن یک قطعه موسیقی کلاسیک،‌ برای یک فوتبالیست مثل رونالدو زیبایی در گل زدن تعریف میشه،‌ برای یک دانشمند در کشف دنیا، برای یک مهندس در ساختن چیزی که تا حالا وجود نداشته، و برای خیام در کشف آسمان ها و نوشتن شعر و آگاه کردن من و شما.\nمن با خیام موافق نیستم که میگه از آمدنم نبود گردون را سود وز رفتن من جاه و جلالش نفزود. من در خیام یک دوست و هم صحبتی پیدا کردم از هزار سال پیش. کسی که وقتی شعرهاش رو میخونم انگار حرف دل خودمه.\nاین همه آسمون ریسمون بافتم که آخرش بگم اگر در زندگی نا امید شدین، به این چهار راهی که اینجا توصیف کردم فکر کنین تا براتون یادآوری بشه که ما میتونیم با وجود پرسشی بی پاسخ به اسم مرگ، باز هم با انگیزه و امید به زندگی ادامه بدیم.\n",
    "ref": "/blog/fa/blogposts/death-and-life/"
  },{
    "title": "زمینی ها و فضایی ها",
    "date": "",
    "description": "",
    "body": "شایدم ۲۰۰ سال بعد، یکی ‌از دغدغه ها این باشه که چرا بین موجوداتِ ”زمینی“ و موجوداتِ ”فضایی“ تفاوت قائل میشیم و چرا باهم در صلح نیستیم. چرا فضایی ها آدم ها رو، و آدم ها فضایی ها رو تحقیر میکنن و اعتماد و احترام وجود نداره. چرا به طور مداوم با هم در تنش هستیم.\n”فعالانِ حقوقِ فضایی ها“، زمینی ها رو سرزنش میکنن و ”فعالانِ حقوقِ زمینی ها“ فضایی ها رو، و یک ”چرخه ی ناتمامِ تَنِش“ به وجود میاد که نسل ها طول میکشه تا شکسته بشه.\nولی خب خوبیش اینه که احتمالا دغدغه های امروز ما (مثل برابری حقوق انسان ها از هر جنسیت و ملیت و تفکری) برای نسل های بعد، مسائل حل شده و ساده ای خواهند بود.\nولی آیا روزی میرسه که هیچ مشکلی نباشه!؟\nنقاشی از: لاله نوریان\nپ.ن. رو به جلو، هر چند کُند!\nپ.پ.ن. موجودات باهم برابرند ولی بعضی ها برابرترند :)\n",
    "ref": "/blog/fa/blogposts/2020-09-03-peace/"
  },{
    "title": "کسری درویش",
    "date": "",
    "description": "",
    "body": " در این بلاگ درباره ی جنبه های مختلف زندگی مینویسم، از موفقیت گرفته تا شعر و فلسفه و البته کامپیوتر که رشته ی خودمه.\nمطالبی که توی بلاگ فارسی مینویسم لزوما همون مطالبی نیستن که در بلاگ انگلیسی مینویسم و فقط در صورتی یک مطلب مشابه رو به هر دو زبان مینویسم که مطلب مهمی باشه که نیاز هست هم مخاطبان انگلیسی زبان بتونن بخونن هم مخاطبان فارسی زبان.\nمیتونین زیر پست ها کامنت بذارین و من هم با کمال میل میخونم که هم یاد بگیرم هم اگر نیاز بود سوالی رو جواب بدم.\nرزومه ی من رو میتونین از پایین همین صفحه یا از صفحه ی اصلی وبسایتم دریافت کنین1\nاز طریق شبکه های اجتماعی هم که لینکشون این پایین هست میتونیم با هم در ارتباط باشیم\nحمایت خیلی بدم میومد هروقت که یک مطلبی رو داشتم میخوندم و وسطش میگفت که باید سابسکرایب کنید تا بتونید ادامه ی مطلب رو بخونید و اون صفحه رو میبستم. الان که خودم شروع کردم به نوشتن میبینم که واقعا سخته بدون حمایت مالی ادامه دادن. اما همچنان تصمیم دارم که تمام محتوای این بلاگ رو رایگان به اشتراک بذارم چون اعتقاد دارم که نمیشه روی دانش قیمت گذاشت. اگر از محتوای این بلاگ استفاده کردید و لذت بردید، خوشحال میشم که بلاگ رو به اشتراک بذارین و از طریق دکمه ی زرد رنگ زیر با واریز مبلغ کمی این وبلاگ رو حمایت کنید.\nدانلود رزومه ی من \u0026#160;\u0026#x21a9;\u0026#xfe0e; ",
    "ref": "/blog/fa/about/"
  },{
    "title": "شعر فارسی",
    "date": "",
    "description": "",
    "body": " این یکی از شعرهای مورد علاقه ی من هستش که به عنوان اولین پست بلاگ مینوسمش که بمونه به یادگار\nدر این درگَه که گَه گَه، کَه کُه و کُه کَه شود ناگَه\nبه امروزت مشو غره که از فردا نیی آگَه\n",
    "ref": "/blog/fa/blogposts/2013-11-26-poem/"
  }]
